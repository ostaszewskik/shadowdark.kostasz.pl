# Synopsis

* Bohaterowie rozpoczynają przygodę w [[Sicz Sufaq]] zaraz po wydarzeniach z [[Sezon 1 Cytadela]]. Tamże dowiadują się o legendarnych [[Latające Miasta | latających miastach]].  
* Przy [[Nieczynna Brama]] walczą z pustynnymi bandytami i doświadczają bezwględnych reguł rządzących pustynią.   
* ​Odkrywają [[Szkielet Smoka|wykopaliska]]  ze szczątkami smoka Meoldrontha, będące pod kontrolą [[Kompania Handlowa]].
* ​Natrafiają na mroczny [[Kult Memnona|kult]] i ratują kobietę, która ostrzega ich przed innowiercami i „owocem Drzewa Maga”.  
* Docierają do [[Wieża Xadrika | Wieży Maga]], gdzie walczą z potworami i zawierają pakt z [[Xadrik|Architektem]] poprzez [[Alfred P09]].  
* ​[[Farghot]] zdobywa magiczny topór "Braise", który ma swoją własną osobowość.  
* ​[[Nafer]] całuje [[Ophelia|Driadę]], zyskując wiedzę o jej przeszłości, a [[Xadrik]] leczy Farghota z klątwy. 
* Po epickiej bitwie i pokonaniu [[Githyanki]], bohaterowie opuszczają Wieżę na [[Centzon|statku powietrznym]] i udając się do [[Thraxis]].

# Skrócony opis wydarzeń

Drużyna zaczyna swoją historię w [[Sicz Sufaq]], gdzie podczas święta zwycięstwa nad [[Minotaur | Minotaurem]] słyszą od bajarza [[Ikram | Ikrama]] legendę o [[Latające Miasta | latającym zamku]] oraz zaginionym krasnoludzkim królu i jego[[Młot Władcy Krasnoludów | potężnym młocie]]. Wieści te rozpaliły wyobraźnię, a droga bohaterów od początku prowadziła ku tajemniczej Wieży Maga, gdzie kryły się odpowiedzi.

Pierwsze wspólne przygody prowadzą ich przez pustynne ruiny dawnej cywilizacji, gdzie magia i technologia mieszały się w niezrozumiałą całość. Tamże odkrywają dawne [[Portale]] i mierzą się z bandytami, ledwo uchodząc z życiem. Wkrótce do grupy dołącza [[Spit Gitz]] – goblin-włóczęga, wyrzucony przez swój klan, który podróżuje w poszukiwaniu szczątków dziadka.

Na drodze bohaterowie spotykają niezwykłą osadę wśród [[Szkielet Smoka | kości pradawnego smoka]]. Tam obserwują [[Reuben Carlsby | gnoma]], który eksperymentuje z tajemniczym [[fisstech | prochem]], oraz półorczych jeźdźców ruszających ku południu. [[Nafer]] i [[Farghot]] poznają też wizje i sny o latających statkach, a ich tropy zaczynają prowadzić ku Wieży Maga, do której zmierza także gwardia [[Lord Marcus Dawson | lorda Dawsona]]. 

W międzyczasie Nafer i Spit stają się świadkami mrocznego rytuału – walczą z [[Kult Memnona | kultystami]], zdobywając artefakty i ostrzeżenie o „Owocu Drzewa Maga”, którego nie wolno oddać w ręce kultu. 

Wspólnie odkryli unoszącą się w powietrzu zrujnowaną wieżę, nad którą dokował powietrzny statek – dowód, że legendy o miastach w chmurach są prawdziwe. Po drodze starli się z oddziałem najemników – orków, [[Thelia | elfiej czarodziejki]] i pyszałkowatego arystokraty – zdobywając jadeitową figurkę z imieniem Memnona, boga chaosu. Trop ten nie pozostawiał wątpliwości, że pradawny kult działa w cieniu ich wędrówki.

W końcu stanęli u stóp legendarnej [[Wieża Xadrika | Wieży Maga]]. Jej wygląd zdaje się zmieniać w oczach – dla jednych zbudowana z białego marmuru, dla innych z czarnego obsydianu – i pokryta jest runami pulsującymi bladoniebieskim światłem. Wysoka na tyle, że końca nie widać, pozbawiona okien, przypomina raczej monolit niż budowlę. Na jej szczycie dokował powietrzny [[Centzon | statek]] - pojazd międzyastralny [[Githyanki]]. 

Pierwszym miejscem, które drużyna zbadała w Wieży, był ogród czterech pór roku, w którego centrum znajdowała się fontanna – piękna, lecz złudna. Uroki skrywały pusty, martwy basen, świadectwo iluzji oplatającej całą Wieżę. Tam też spotkali groteskowych służących – jaszczurze stwory w liberiach, które z gracją kelnerów podawały na srebrnych tacach nie potrawy, lecz ludzkie mięso. To spotkanie upewniło bohaterów, że to miejsce dawno zostało wypaczone i nie ma w nim nic z dawnej świetności.

Wewnątrz Wieży rzeczywistość zdaje się być wypaczona – prawa fizyki nie działają konsekwentnie, rozmiary przestrzeni są niejednolite, a czas wydaje się płynąć inaczej.

Na wyższych piętrach drużyna natknęła się na labirynt bibliotek, zwoje pełne zaklęć i pułapki stworzone z żywej magii. 
Wewnątrz zaś czekał majordomus [[Alfred P09]], który oprowadził ich po salach pełnych portretów maga Xadrika i jego żony. Poe występował w imieniu swojego Pana, [[Xadrik]] i  zaproponował sojusz – odparcie ataku [[Githyanki]] i dostarczenie [[Kieł Smoka]] w zamian za wolność i dostęp do powietrznego statku – ale jego intencje pozostawały niejasne.

Walczyli zarówno z wojownikami Githów, jak i ze szkaradami zamieszkującymi opuszczone korytarze bibliotek. W jednej z walk niziołek Bild oddał życie, padając ofiarą żarłocznego szlamu. W innym korytarzu Farghot został wciągnięty do magicznej księgi, gdzie nawiązał kontakt z [[Thelia | tajemniczą elfką ]] oraz przedwieczną Aberracją – doświadczenie, które naznaczyło go przekleństwem

Następnie dotarli do laboratorium alchemicznego, gdzie walczyli z ogromnym mackowatym potworem przywołanym przez przypadkowo aktywowany portal, który przemienili w rybę za pomocą mikstury polimorfii, a następnie usmażyli w piecu. Tam też odkryli więzionego ifryta oraz odkryli skarb – topór Braise, starożytną krasnoludzką broń obdarzoną świadomością. Farghot, nie wahając się ani chwili, chwycił za broń i został przez nią przemieniony. Jego wygląd sposępniał, skóra nabrała chorej bladości, żyły nabrzmiały jak czarne postronki. Jego postawa stała się jeszcze bardziej wyniosła roztaczając aurę tyrana. 

Pod laboratorium bohaterowie trafili do Pracowni Eksperymentalnej Xadrika, gdzie główne siły Githów próbowały zabić chronioną polem siłowym [[Ophelia | driadę]] - jak się później okazało, córkę samego Xardika.  W wyniku destabilizacji osłony cała pracownia zaczęła rozpadać się i dryfować w morzu astralnym - kosmicznej pustce. Wśród dryfujących kawałków budowli, otwierających się portali do innych światów i golemów - strażników Bohaterowie zwyciężyli finałową walkę, ratując [[Ophelia]] z rąk kosmicznych najeźdźców. 

Wieża Maga objawiła się drużynie nie jako ruina, lecz żywa, złowroga istota, skrywająca sekrety [[Imperium | dawnych cywilizacji]], kultu Memnona i samego Xadrika. Każdy krok ku jej sercu wymagał ofiar, a każdy sukces niósł ze sobą pokusę większej potęgi. Bohaterowie zrozumieli, że znaleźli się w centrum historii, która wykracza poza ich własne losy – opowieści o bogach, upadłych imperiach i siłach, które wciąż pragną kształtować świat.


# Pełen zapis wydarzeń
